# Inleiding


## Context

Een contract is een de uitvraag of overeenkomst waarmee een asset manager zijn ontwerp-, bouw- of onderhoudswerk overeenkomt met een marktpartij. Bij het opstellen van een contract gaat grote aandacht uit naar het samenstellen van contractteksten, waarna deze teksten in pdf bestanden gepubliceerd worden. Dit leidt voor opdrachtnemers tot veel werk bij aanbestedingen, omdat de contractdocumenten allemaal moeten worden doorzocht op eisen, risicoâ€™s, uit te voeren werkzaamheden, enzovoorts. Bijvoorbeeld eisen aan het bouwwerk, eisen aan het werkproces van het project of eisen aan informatieleveringen. Als de eisen als data zouden worden aangeboden kunnen deze beter worden ingelezen in de projectbeheersingsomgevingen van opdrachtnemers. Ook zouden in meerdere projecten gebruikte eisen kunnen worden herkend en automatisch verwerkt in de planning van een project.

Onderdelen van een [=contract=] zijn:
* Juridische grondslag, bijvoorbeeld de UAV of de UAV-gc
* Vraagspecificatie Eisen met eisen aan het Bouwwerk
* Vraagspecificatie Proces met eisen aan het proces
* Informatieleveringsspecificatie met eisen aan de informatieleveringen, soms onderdeel van Vraagspecificatie Proces
* Een referentie-ontwerp, berekening of een voorgeschreven ontwerp
* Bij UAV: ook resultaatsbeschrijvingen met werkzaamheden en hoeveelheden van objecten/materialen). 


## Doel van dit document

Dit document heeft als doel om met gebruikers een eenvoudige uitwisselmethode vast te stellen voor contractspecificaties, met tabellen (in CSV), waarmee de meest gangbare applicaties voor eisenmanagement direct uit de voeten kunnen. Voor gebruikers die al verder zijn ontwikkeld op het gebied van interoperabiliteit wordt daarnaast ook uitwisseling in linked data mogelijk gemaakt. 

Desgewenst kunnen gebruikers de contractspecificaties ook in andere talen uitwisselen, zoals XML, GML, Geopackage of als onderdeel van een VISI bericht. Dat is in dit document niet verder uitgewerkt.

## Scope van dit document

 Het gaat specifiek om de UAV-GC contracten waarin eisen staan (functionele specificaties) in de volgende documenten, die door elke opdrachtgever anders genoemd worden:
* Vraagspecificatie Proces
* Vraagspecificatie Eisen
* Informatieleveringsspecificatie

Daarnaast wordt een mogelijkheid geboden om de overige contractuele documenten uit te wisselen per paragraaftekst.

Het betreft hier een eerste, eenvoudige afspraak over uitwisseling van contractuele eisen, waarmee alle partijen met hun huidige applicaties uit de voeten kunnen.
Het uitwisselen van het referentieontwerp of andere digitale bouwwerkinformatie is buiten scope van deze werkafspraak.


## Informatiemodel

### Bouwblokken

Het informatiemodel voor de contractspecificaties wordt zoveel mogelijk opgesteld met bouwblokken uit andere standaarden. 
De volgende linked data standaarden worden toegepast:

1. Het conceptuele model van NEN2660-2 - Regels voor informatiemodellering van de gebouwde omgeving. Deze NEN-norm wordt gebruikt als primaire standaard en verwijst in zichzelf ook naar andere standaarden zoals SKOS, RDF-OWL en SHACL. Concepten in de contractspecificaties die hier niet in staan, maken onder meer gebruik van:
2. Dublin Core (DC): een standaard voor het beschrijven van content op het internet. Doel van de Dublin Core is en was om een webdocument kernachtig, met een beperkte verzameling attributen, te beschrijven en op deze manier de metadata over zulke documenten beter uitwisselbaar te maken.

### NEN2660-2

<figure>
<img src="./media/Diagram1.drawio.svg" alt="UML Schema van een deel van de NEN2660-2 voor toepassing op uitwisseling van contractuele eisen">
<figcaption>UML Schema van een deel van de NEN2660-2 voor toepassing op uitwisseling van contractuele eisen</caption>
</figure> 


## Toepassing

### Machine-leesbaarheid
De formats zijn zo ingericht, dat er geen dubbele informatie in staat, die zichzelf kan tegenspreken. Vanuit de eisen wordt bijvoorbeeld alleen verwezen naar de URI van het onderwerp, niet naar de naam. Dit heeft als nadeel, dat de formats moeilijker te controleren zijn door een mens. En als voordeel, dat informatie niet dubbel wordt uitgeleverd het het risico op onderlinge tegenstrijdigheden. Een deugdelijke implementatie kan dat voorkomen; als men echter geneigd is om de formats handmatig op te stellen bestaat dit risico. Omdat in de markt voldoende en toegankelijke applicaties beschikbaar zijn voor het opstellen van eisensets, is handmatig opstellen niet nodig. Als de leesbaarheid van de formats vergroot wordt, bestaat het risico dat eindgebruikers in de verleiding komen om last-minute aanpassen in de csv te doen, met kwaliteitsverlies tot gevolg.
 

### Opstellen van tabellen

De tabellen kunnen het beste worden opgesteld in een applicatie die de gebruiker ondersteunt bij toepassing van het informatiemodel en het controleren van de volledigheid van de datasset. Bij het handmatig invullen van de tabellen bestaat een grote kans op fouten: dubbel gebruik van URI's, ontbrekende verplichte onderdelen, et cetera. 

In een applicatie is het volgende wenselijk:

* Zorg voor een eenvoudige menselijke controle op de tabellen, bijvoorbeeld door in de applicatie extra kolommen toe te voegen die wel de naam van het onderwerp laten zien. Een (juridische) controle door een mens kan op de uitgebreidere tabel plaatsvinden, waarbij de overbodige kolommen kunnen worden verwijderd voor uitwisseling. Daarmee wordt het ook mogelijk een daadwerkelijke uitgangscontrole uit te voeren als aanbestedende partij, zonder te moeten vertrouwen op de technische implementatie, wat voor veel eindgebruikers een black-box is.
 
* Controleer of er in de eisteksten en andere tekstvelden geen codetekens worden gebruikt, die bij uitdraai naar linked data leiden tot interpretatie als code. Onder andere het gebruik van "aanhalingstekens" leidt tot foutmeldingen bij het gebruik van het ttl-formaat. 


### Inlezen van tabellen
De ontvanger van de tabellen kan deze inlezen in de eigen applicatie. Daarbij is het raadzaam om een controle te doen op de integriteit van de tabel: ontbreken van fouten zoals dubbel gebruik van URI's, ontbrekende verplichte onderdelen, et cetera. 

Een ander veelvoorkomen euvel is het gebruik van leestekens en speciale in de teksten in de tabel, die bij uitwisseling worden aangezien voor code, bijvoorbeeld de overgang naar de volgende kolom, of het ontstaan van %#@# gekke tekens in de teksten omdat de ene applicatie uitgaat van html en de andere van platte tekst. Een visuele controle en handmatige aanpassing zal bij gebruik van CSV als uitwisselformaat altijd nodig zijn.
